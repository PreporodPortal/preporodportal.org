<!DOCTYPE html>
<html lang="sr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nemačka ukida kočnicu zaduživanja</title>
    <link rel="stylesheet" href="preporodportal.org/styles.css">
</head>
<body>
    <header>
        <h1>Nemačka ukida kočnicu zaduživanja</h1>
        <a href="preporodportal.org/politics.html">⬅ Nazad na Politiku</a>
    </header>
    <img src="preporodportal.org/images/nemacka.png" alt="Politika">
    <p> Nemačka je donela istorijsku odluku — Bundestag je velikom većinom glasova usvojio reformu čuvene "kočnice duga", otvarajući vrata milijardama evra novih ulaganja. Ova reforma omogućava veće zaduživanje kako bi se odgovorilo na unutrašnje i spoljne izazove, posebno u oblasti odbrane, infrastrukture i klimatskih investicija.

Za reformu su glasale vodeće političke snage: CDU/CSU, SPD i Zeleni, dok su pokušaji krajnje desnice (AfD), FDP-a i Levice da ospore odluku na sudu propali.

Kancelar Olaf Šolc nazvao je odluku „istorijskom“, naglašavajući da će Nemačka konačno „otpustiti kočnice“ koje su do sada sputavale adekvatno finansiranje sopstvene odbrane. U trenutku kada Evropa svedoči rastućim bezbednosnim pretnjama, Šolc je istakao da će jačanje nemačke vojske doprineti i jačanju NATO-a.

Thomas Silberhorn (CDU) poručio je da je promenjeno bezbednosno okruženje razlog za promenu stava njegove partije. „Suočeni smo sa svakodnevnim ruskim sajber napadima, špijunažom i sabotažom. Uz to, partnerstvo sa SAD pod Donaldom Trumpom više nije sigurno kao nekad — vreme je da preuzmemo bezbednost u svoje ruke,“ rekao je Silberhorn.

Generalni sekretar NATO-a, Mark Rute, pozdravio je odluku Berlina, ističući da će dodatna ulaganja Nemačke u odbranu „osnažiti sposobnost Alijanse da odvraća i brani“.

Očekuje se da će ova reforma ne samo povećati vojnu spremnost, već i otvoriti nova radna mesta kroz ulaganja u infrastrukturu i modernizaciju zemlje. SPD je poručio da je vreme da se prekine sa politikom štednje i da zemlja ulaže u sopstvenu sigurnost i budućnost.

Izvor: Deutsche Welle</p>
</body>
</html>
